<h1>About Me</h1>
<p>Sono nato il 6 aprile del 1997 a Firenze, anche se principalmente ho vissuto gran parte della mia infanzia in piccoli paesini nei dintorni della città. I miei genitori hanno sempre preferito spazi più aperti e meno persone quindi ho passato i miei primi anni in un paesino chiamato Polcanto nei dintorni del Mugello.
  Successivamente ci siamo trasferiti nella casa attualmente di proprietà dei miei genitori a Londa, un altro paesino ancora più piccolo e più sperduto.
  Fin da piccolo, anche grazie ai miei genitori, mi sono appassionato al mondo dei videogiochi, ma fino ad oggi non sono mai entrato nello specifico per capire il funzionamento della componente software di questi ultimi o dell'informatica in generale.
  Da circa 3 anni e mezzo convivo a Parma con la mia ragazza e per poter pagare banalmente l'affitto e togliermi qualche sfizio ho iniziato a lavorare al Tecnomat di Parma.
  Purtroppo per quanto l'ambiente sia piacevole e i colleghi stupendi, non credo che quello sia il mondo lavorativo dove imbrigliare tutte le mie energie, infatti ho iniziato un corso di informatica e nello specifico il corso di programmazione che mi sta portando a strutturare questo primordiale portfoglio Web nella speranza di poter cambiare la mia vita lavorativa e dedicarmi a qualcosa di più attraente per me.
</p>

<p>Sono una persona determinata e appassionata, con una forte motivazione nel portare avanti questo progetto. Credo profondamente nel suo valore e nelle possibilità che può offrirmi, tanto da sperare di trasformarlo un giorno in una vera e propria professione. Ogni passo che compio in questo percorso è guidato dalla voglia di crescere, imparare e costruire qualcosa di significativo.</p>

<p>Ho ancora molto da imparare ovviamente e questo è solo uno dei primissimi passi che riesco a compiere nella direzione che credo più giusta per me. Spero di andare sempre più lontano anche se solo un passo alla volta.</p>